**امین** *(Amin)،* **هد تی ای** درس برنامه‌سازی پایتون، تصمیم می‌گیرد بعد از یک جلسه‌ی سخت از دانشجویانش با یک بازی جدید به نام **_خرشانس شریف_** پذیرایی کند.

در این بازی، $n$ دانشجو به صورت دایره‌وار در حیاط دانشکده کنار هم می‌نشینند. امین از **نفر اول شروع کرده** و هر دانشجو را **یکی‌درمیان** از بازی **حذف** می‌کند. این روند تا انتهای دایره ادامه پیدا کرده و سپس **دوباره از ابتدا آغاز** می‌شود. بازی ادامه می‌یابد تا زمانی که **فقط یک دانشجو باقی بماند.** امین نفر آخر را به عنوان **_خرشانس شریف_** معرفی کرده و به دلیل خرشانسی زیاد به او نمره اضافه می‌کند!

از آن‌جایی که **شریفی‌ها** ممکن است در بازی **تقلب** کنند، **امین** از شما می‌خواهد تا برنامه‌ای بنویسید که فرد برنده را با دریافت مقدار $n$ از قبل به او گزارش دهید تا او نیز حسابی مراقب تقلب‌ها در این بازی باشد.

# ورودی

سطر اول ورودی شامل عدد $n$ است که نمایانگر تعداد افراد حاضر در بازی است.

$$1 \le n \le 5000$$

# خروجی

در تنها سطر خروجی یک عدد چاپ کنید که برابر شماره‌ی نفر برنده می‌باشد که قرار است به عنوان **خرشانس شریف** معرفی شود.

# مثال

# ورودی نمونه ۱

```
5
```


# خروجی نمونه ۱

```
3
```


+ در ابتدا لیست نفرات شامل $(1,2,3,4,5)$ می‌باشد. از نفر $1$ شروع به حرکت می‌کنیم؛ نفر $1$ را رد می‌کنیم و نفر $2$ را حذف می‌کنیم و لیست $(1,3,4,5)$ می‌شود.
+ ادامه می‌دهیم و از نفر $3$ عبور می‌کنیم و نفر $4$ را حذف می‌کنیم و لیست $(1,3,5)$ می‌شود.
+ ادامه می‌دهیم و از نفر $5$ عبور می‌کنیم و نفر $1$ را حذف می‌کنیم و لیست $(3,5)$ می‌شود.
+ ادامه می‌دهیم و از نفر $3$ عبور می‌کنیم و نفر $5$ را حذف می‌کنیم و لیست $(3)$ می‌شود. به یک نفر رسیدیم پس آن را چاپ می‌کنیم.

# ورودی نمونه ۲

```
6
```

# خروجی نمونه ۲

```
5
```


+ در ابتدا لیست نفرات شامل $(1,2,3,4,5,6)$ می‌باشد. از نفر $1$ شروع به حرکت می‌کنیم؛ نفر $1$ را رد می‌کنیم و نفر $2$ را حذف می‌کنیم و لیست $(1,3,4,5,6)$ می‌شود.
+ ادامه می‌دهیم و از نفر $3$ عبور می‌کنیم و نفر $4$ را حذف می‌کنیم و لیست $(1,3,5,6)$ می‌شود.
+ ادامه می‌دهیم و از نفر $5$ عبور می‌کنیم و نفر $6$ را حذف می‌کنیم و لیست $(1,3,5)$ می‌شود.
+ ادامه می‌دهیم و از نفر $1$ عبور می‌کنیم و نفر $3$ را حذف می‌کنیم و لیست $(1,5)$ می‌شود.
+ ادامه می‌دهیم و از نفر $5$ عبور می‌کنیم و نفر $1$ را حذف می‌کنیم و لیست $(5)$ می‌شود. به یک نفر رسیدیم پس آن را چاپ می‌کنیم.
+ محدودیت زمان: ۳ ثانیه
+ محدودیت حافظه: ۲۵۶ مگابایت

----------
پس از آنکه وروره جادو با شرک قرارداد بست و یک روز از زندگی‌اش را از وی گرفت، زنجبیلی، گربه‌ی چکمه‌پوش و خر بر آن شدند تا با سازماندهی نیرو‌های لرد فارکواد به ۲ تیم با سرپرستی گربه و خر، به قصر وروره جادو حمله کرده، طلسم را باطل و دوست خودشان شرک را نجات دهند.

![شرک و رفقا](https://s6.uplod.ir/i/01158/tn4ag7u5vnpm.jpeg)

لرد فارکواد $n$ سرباز دارد که تعدادی پیاده نظام و تعدادی سواره نظام هستند. برای تیم کشی، زنجبیلی که از قبل سابقه‌ی شرکت در مسابقات خروس جنگی خیابانی دارد، افراد فارکواد را به صورت یکی در میان صف می‌کند و با تکنیک **«یکی من، دو تا تو»** برای گربه و خر یارکشی می‌کند. بدین شکل که اولین سرباز برای گربه، دوتای بعدی برای خر، سه تای بعدی برای خر، ۴ تای بعدی برای گربه، ۵ تای بعدی برای گربه، ۶ تای بعدی برای خر و... به عبارتی رنجبیلی در مرحله‌ی $k$-اُم، $k$ سرباز اول صف را به یکی از خر و گربه می‌دهد. ابتدا اولین سرباز را به گربه داده و سپس هر دو مرحله یکبار نوبت خر و گربه در دریافت یارانشان عوض می‌شود.
هرگاه تعداد سربازان باقیمانده از تعدادی که باید در آن مرحله تیم کشی شوند کمتر باشد، تمامی آنها به کسی می‌رسد که نوبت او باشد.

از آنجایی که زمان محدود است، شما به عنوان دستیار زنجبیلی لازم است تعداد افراد پیاده و سواره نظام هر کدام از گربه‌ و خر را مشخص کنید.

# ورودی
ورودی تنها شامل یک خط است که به صورت یک عدد صحیح، نشان‌دهنده‌ی تعداد سربازان فارکواد است.
$$1 \le n \le 10^5$$
# خروجی
خروجی برنامه‌ی شما باید شامل ۴ عدد باشد که به ترتیب نشان‌ دهنده‌ی افراد پیاده و سواره نظام برای گربه‌ی چکمه‌پوش و خر هستند.
# مثال
## ورودی نمونه ۱
```
6
```


## خروجی نمونه ۱
```
1	0	2	3
```

اولین سرباز به گربه، دو تای بعدی به خر و سه تای بعدی به خر می‌رسد. (p یعنی پیاده و s یعنی سواره)
```
p | s p | s p s 
C    D      D
```

پس در نهایت گربه (C) یک پیاده و صفر سواره دارد و خره (D) ۲ پیاده و ۳ سواره دارد.


## ورودی نمونه ۲
```
15
```


## خروجی نمونه ۲
```
6	4	2	3
```
